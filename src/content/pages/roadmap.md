---
title: "نقشه‌ی راه"
date: "2024-09-07"
updated: "2024-09-07"
bgHeader: "background-image: radial-gradient(circle 248px at center, #16d9e3 0%, #30c7ec 47%, #46aef7 100%)"
---
##

اپلتفرم اطلس، حاصل کاری جمعی برای ارایه‌ی نمایی از جامعه‌ی مدنی ایران است. اهداف ما می توانند با همکاری و همفکری شما به تدریج تغییر کنند یا از نو نوشته شوند. در حال حاضر ما وظایف را به بخش‌های زیر تقسیم کرده‌ایم:

### جمع آوری و ترسیم نقشه‌ اطلاعاتی نهادهای مدنی فعال
در این بخش ما از دو راه به جمع‌آوری و بررسی داده می‌پردازیم: گام نخست ما بررسی منابع موجود آنلاین است. این بخش کار را ما در شبکه‌های اجتماعی به یاری ربات @atlaswoker (فعال در پلتفرم x {توییتر سابق}) و همچنین اطلاعات وب‌سایت‌ها و صفحات اجتماعی نهادها به صورت دستی انجام می‌دهیم. در گامی دیگر ما با مصاحبه و پرسش‌نامه، اطلاعات‌مان را تکمیل می‌کنیم. 

### زمینه‌های فعالیت در این بخش:

 - #### درک مسیر جنبش زن، زندگی، آزادی
 - #### ترسیم شبکه‌ی ارتباطاتی نهادهای مدنی
 - #### ایجاد درک عمیق‌تر
 - #### ارزیابی منابع
 - #### اندازه‌گیری تاثیر نهادها
 - #### اطلاع‌رسانی برای آینده
   
#### نسخه‌های مسیر توسعه‌ی پلتفرم (نرم‌افزار) اطلس
ما از semver برای نسخه‌ها بهره می‌بریم. نسخه‌ی اطلس پیش روی شما ۰.۰.۱ است.

در نسخه‌ی ۰.۰.۲ پرسش‌نامه‌‌ای ابتدایی برای تکمیل اطلاعات نهادهای منتخب خواهیم داشت. پیشنهاد ابتدایی ما برای این پرسش‌نامه را می‌توانید [این‌جا]() ببینید.  
  
در نسخه‌ی ۰.۰.۳ خواهید توانست با ربات @atlasworker تماس بگیرید، نهادهای جدید معرفی کنید و اطلاعات مربوط به آنها را بروزرسانی کنید. برای مثال بگوید: اساس‌نامه‌ی سازمان الف در لینک روبروست، و ربات پیام شما را به ما خواهد رساند.

از نسخه‌ی ۰.۰.۴ تا ۰.۱.۰ با هر نسخه‌ی جدید شما اطلاعات جدیدی که ما از راه مصاحبه جمع‌آورده‌ایم را دریافت خواهید کرد.

در نسخه‌ی ۰.۱.۰ شما می‌توانید مشترک بروزرسانی‌های اطلس شوید. در گام نخست ما بروزرسانی‌ها را با ایمیل برای شما خواهیم فرستاد. اما به تدریج به سمت توسعه‌ی نرم‌افزار موبایل خواهیم رفت و تا نسخه‌ی ۰.۲.۰ اطلاعات را به شما با استفاده از اعلان های تلفن همراه ( push notification ) خواهیم فرستاد.

نسخه‌‌های ۰.۲.۰ تا ۰.۳.۰ مربوط به تحلیل کیفی است. ما می‌خواهیم در میان اسناد و کنش این نهاد، پل‌های محتوایی بزنیم، شباهت‌ها، هم‌پوشانی‌ها و هم‌جواری و حفره‌ها را بیابیم و به آگاهی عموم برسانیم. در این مرحله خروجی تحلیل کیفی متن (به صورت دستی) و مدل‌های زبانی را به شکل knowledge graph (نمودار دانش) در اختیار شما قرار خواهیم داد.

